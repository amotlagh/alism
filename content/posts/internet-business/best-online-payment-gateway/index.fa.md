---
title: بهترین درگاه پرداخت اینترنتی

description: "
بهترین درگاه پرداخت اینترنتی واسط برای سایت چیست؟ کدام درگاه پرداخت اینترنتی واسط بدون کارمزد است؟ درگاه پرداخت بگیرم یا درگاه پرداخت مستقیم کارت به کارت؟ کدام درگاه پرداخت اینترنتی معتبر است؟

در ادامه مطلب علاوه بر جواب سوالات بالا با مزایای دریافت درگاه پرداخت واسط و بهترین درگاه های پرداخت ایران آشنا شوید.
"

summary: "
انتخاب یک درگاه پرداخت اینترنتی مناسب، نقش بسزایی در فروش سایت شما دارد. چون درگاه پرداخت می‌تواند به کاربر حس امنیت یا نارضایتی بدهد. در این لحظه نباید احساس بدی به کاربر بدهید. متاسفانه خیلی از درگاه‌های پرداخت دقیقا ساخته شده‌اند تا همین حس بد را منتقل و کاربر را از خرید منصرف کنند.
"

date: "2022-12-18"

PublishDate: "2022-12-18"
Lastmod: "2022-11-10"

cover:
    image: "best-online-payment-gateways.jpg" 
    alt: بهترین درگاه پرداخت اینترنتی
    #hidden: true
    relative: true

tags:
    - راه اندازی کسب و کار

#url: /cannibalization
TocOpen: true
#showToc: true
#canonicalURL: "https://canonical.url/to/page"
#weight: 1
#robotsNoIndex: true
#searchHidden: true
#draft: false
#ShowBreadCrumbs: false
#comments: false
---
درگاه پرداخت اینترنتی  می‌تواند به کاربر حس امنیت  یا نارضایتی بدهد. متاسفانه خیلی از درگاه‌های پرداخت دقیقا ساخته شده‌اند تا همین حس بد را منتقل و کاربر را از خرید منصرف کنند. در واقع هدف کاربر از خرید اینترنتی، سهولت در پرداخت هزینه و صرفه جویی در زمان است.



همینطور برای صاحب کسب‌وکار؛ بعد از طراحی سایت یکی از نکات مهم و حائز اهمیت، دریافت وجه در یک بستر امن و قابل پیگیری است.


در این بین موسسات زیادی هستند که درگاه پرداخت اینترنتی برای سایت ارائه می کنند. 

## انواع درگاه پرداخت اینترنتی

تا به امروز برای دریافت ریال، دو نوع درگاه پرداخت برای سایت، قابل تهیه است :

- درگاه پرداخت مستقیم
- درگاه پرداخت واسط

دریافت درگاه پرداخت اینترنتی، از شرکت‌های PSP (درگاه مستقیم) و پرداخت‌یاری (درگاه واسط) متفاوت و هر کدام دارای مزایا و معایبی می باشد که در ادامه توضیح دادم.

با توجه به دانش فنی، هزینه، نوع کسب و کار و زمانی که دارید می‌توانید تصمیم بگیرید از کدام شرکت برای دریافت درگاه پرداخت اینترنتی اقدام نمایید.

### درگاه پرداخت مستقیم یا بانکی

موسسات مالی که مطرح ترین آنها؛ به پرداخت ملت، سامانه سداد ملی، پارسیان، سامان، پاسارگاد و شرکت آسان پرداخت و ایران کیش است مسئول ارائه درگاه پرداخت اینترنتی بانکی یا مستقیم به اشخاص حقیقی و حقوقی هستند.

برای گرفتن درگاه پرداخت بانکی باید با این شرکتها قرارداد ببندید و نیاز به مراجعه به بانک نیست.

همچنین باید شرایط را داشته باشید تا بتوانید درگاه پرداخت مستقیم را دریافت کنید:

- وب‌سایت شما باید به طور کامل راه‌اندازی شده باشد.
- برای کسب‌وکار خود باید مجوز معتبر حقیقی و حقوقی داشته باشید.
- سایت شما باید دارای نماد اعتماد الکترونیکی باشد.
- تمام قوانین تجارت الکترونیک باید در سایت شما رعایت شده باشد.

همین‌طور  گزارش­‌گیری از پرداخت مشتریان، به عهده­‌ی خود شماست. اگر سرتان برای کاغذبازی درد میکند به دنبال دریافت درگاه پرداخت مستقیم بروید.

**شرکت های PSP**

- شرکت به پرداخت ملت
- آسان پرداخت پرشین
- شرکت پرداخت الکترونیک پاسارگاد
- شرکت پرداخت الکترونیک سامان
- شرکت تجارت الکترونیکی پارسیان
- شرکت خدمات نوین داده ورزی سداد

### مزایای درگاه پرداخت مستقیم

در زمان نگارش این مطلب تنها مزیت استفاده از درگاه پرداخت مستقیم صفر بودن کارمزد تراکنش ها است؛ البته در آینده ممکن است مبلغی به عنوان کارمزد برای هر تراکنش در نظر گرفته شود. 

## درگاه  پرداخت اینترنتی واسط

درگاه پرداخت واسط اینترنتی شرکت هایی هستند که به عنوان 
[پرداخت یار تحت نظر شاپرک](https://shaparak.ir/8b1u7796.html)
 و بانک مرکزی و با کمک شرکت های PSP، درگاه پرداخت آنلاین به کسب و کار ها ارائه می کنند.

برای گرفتن درگاه پرداخت اینترنتی واسط نیازی به کاغذ بازی یا رفتن به شرکت یا بانک نیست. تنها کافی است فرم آنلاین درخواست درگاه اینترنتی را در سایت‌شان پر کنید تا حداکثر ۲۴ ساعت بعد درگاه تان را تحویل بگیرید.


شرکت های ارائه دهنده درگاه پرداخت واسط همان بستر درگاه پرداخت بانکی را ارائه می‌کنند، با این تفاوت که سایت آنها واسطه ای بین بانک و سایت شما است.

شما میتوانید با توجه به لیستی که پایین تر از بهترین درگاه های اینترنتی واسط برای شما قرار دادیم استفاده کنید و داخل سایت‌شان به صورت آنلاین ثبت نام نمایید.

### چرا درگاه پرداخت واسط بگیریم

درگاه پرداخت واسط برای افرادی که می‌خواهند به سرعت کسب و کار یا فروش اینترنتی را آغاز کنند یا در تلگرام و شبکه های اجتماعی فروش دارند، انتخاب بسیار هوشمندانه است؛ چرا که امکاناتی بیشتر از فقط پرداخت را ارائه می کند.

در جدول زیر **مزایای دریافت درگاه پرداخت واسط** نسبت به مستقیم را بخوانید:


| | درگاه پرداخت واسط | درگاه پرداخت مستقیم |
| --- | --- | --- |
| **کارمزد تراکنش**| نیم تا یک درصد تا سقف ۵ هزار تومان | فعلا بدون کارمزد |
| **مدت دریافت درگاه پرداخت**| یک روز کاری | زمان مشخصی ندارد |
| **نیاز به اینماد**| دارد | دارد |
| **نیاز به سند یا اجاره نامه**| ندارد | دارد |
| **نیاز به مراجعه حضوری**| ندارد | بعضی از شرکت ها مانند پرداخت الکترونیک سامان |
| **افزونه و مستندات آماده**| رایگان، کامل و به روز | به روز نیست |
| **گزارش تراکنش ها**| جامع و کامل | معمولا دارای نقص و تاخیر |
| **زمان تسویه وجوه**| روز کاری آینده | روز کاری آینده |
| **محل سرور سایت**| فرقی ندارد | الزاما در ایران |
| **پشتیبانی**| قوی | ضعیف |


همچنین اگر فردی با کارت بانکی سرقتی از درگاه اینترنتی واسط شما خرید کند، دیگر درگیر مشکلات حقوقی نمی‌شوید و شرکت ارائه دهنده درگاه پرداخت اقدامات لازم را انجام خواهد داد. اما اگر کسب و کارتان از درگاه پرداخت مستقیم استفاده می‌کند و فردی با کارت بانکی سرقت شده از شما خرید کند؛ علاوه بر مسدود شدن حساب تان، درگیر مسائل قضایی هم می‌شوید.

یکی از مزیت های دیگری که بعضی شرکت‌های ارائه دهنده درگاه پرداخت واسط دارند این است که اگر درگاه پرداخت بانکی که به سایت شما برای انجام تراکنش‌ها اختصاص داده‌اند، با مشکل مواجه شود به صورت خودکار به درگاه پرداخت بانکیِ دیگری سوئیچ می‌کنند تا کسب و کار شما از قطعی درگاه پرداخت بانکی آسیب نبیند.



### ویژگی های درگاه واسط پرداخت اینترنتی خوب

سایت های ارائه دهنده درگاه واسط پرداخت باید علاوه بر پشتیبانی و تامین امنیت، ویژگی های زیر را هم داشته باشند تا خوب قلمداد شود.

- مسیر دهی هوشمند برای افزایش درصد موفقیت تراکنش ها
- امکان ارائه لینک پرداخت برای فروش در شبکه های اجتماعی
- قابلیت تقسیم مبالغ تراکنشها در چند حساب
- کارمزد تراکنش بر اساس کیفیت و امکانات
- ارائه درگاه پرداخت شخصی
- دارا بودن اپلیکیشن موبایل برای مشاهده گزارش تراکنش ها
- داشتن رابط کاربری مناسب
- از همه مهمتر ارائه افزونه ها و مستندات به روز و باکیفیت

## بهترین درگاه پرداخت اینترنتی واسط

سایت های درگاه پرداخت واسط بسیار زیادن و بعضی هاشون قدمت خیلی بالایی دارند ولی برخی‌هاشون به هر دلیلی فیلتر یا از دسترس خارج شدن.


در ادامه با توجه به تجربه خودم و مشتریانم به معرفی بهترین درگاه پرداخت واسط می پردازیم.

***

### درگاه پرداخت آیدی پی


[آیدی پی](https://idpay.ir/)  فعالیت خود را از مرداد ۹۵ برای ارائه سیستم درگاه پرداخت شخصی و کارتخوان مجازی به افراد و کسب و کارها آغاز کرده است. با آیدی پی کاربران می توانند پرداختی ها و دریافتی های خود را با سرعت و سهولت بیشتری در فضای امن انجام دهند.

در حال حاضر مشتریان متنوعی از خدمات آیدی پی استفاده می کنند، از فروشگاه های کوچک و دفاتر بیمه گرفته تا بلاگرها، استریمر ها و فروشگاه های اینترنتی. آیدی پی یکی از شرکت‌های ارائه دهنده درگاه واسط پرداخت بدون حاشیه است.

درگاه پرداخت  آیدی‌پی با دروپال ساخته شده که یک سیستم مدیریت محتوا است. با کمک همین CMS می­‌توانید از امکان ساخت صفحه پرداخت اینترنتی شخصی استفاده کنید. همچینن می‌­توان فیلد­های مختلف برای صفحه تعریف کنید به طوری­ که اطلاع­‌رسانی از طریق پیامک ایمیل و ربات تلگرام برای شما انجام خواهد شد.

آیدی پی، ابزاها و API های متنوعی برای توسعه در اختیار کاربرانش قرار میدهد که سایت ها و اپلیکیشن‌ها و ربات‌ها میتوانند از این خدمات استفاده کنند. یکی دیگر از امکانات آیدی پی، ایجاد فروشگاه در صفحه شخصی تان است. به عنوان مثال می توانید برای هر یک از خدمات یا محصولات یا فایلهایی که ارائه می دهید یک صفحه مجزا با لینک منحصر به فرد درست کنید و آن را در فروشگاه خود قرار دهید.


**مزایای درگاه آیدی پی**

- کارمزد پایین برای خدمات وب سرویس و درگاه پرداخت (حداکثر ۱۵۰۰ تومان)
- تسویه اتوماتیک و روزانه
- امکان انتخاب حساب مقصد برای واریز در صفحه پرداخت شخصی
- پشتیبانی خوب
- اطلاع‌رسانی از طریق پرداخت‌ها، پیامک ، ایمیل و…
- انواع پلاگین ها و ماژول ها + نمونه کد آماده و ساده برای راه اندازی وب سرویس
- ساخت لینک اختصاصی پرداخت
- ارسال فاکتور پیامکی رایگان (درخواست پول پیامکی)
- امکان مشاهده وضعیت و آمار کلی تراکنش‌ها
- امکان ساخت فرم خرید
- رابط کاربری مناسب پیشخوان درگاه
- امکان ساخت فروشگاه و فروش خدمات یا کالا در صفحه شخصی­‌تان

این درگاه برای افرادی که سایت نداشته و قصد استفاده از صفحه شخصی دارند هم گزینه مناسبی است. در نتیجه برای افرادی که قصد تبلیغات و کار در شبکه­‌های اجتماعی مانند تلگرام و اینستاگرام دارند مناسب بوده و یا اگر قصد تعریف محصولات فیزیکی و دانلودی دارید می ­توان از قابلیت فروشگاهی این درگاه کمک بگیرید. سپس مشتریان می­‌توانند محصولات شما را انتخاب کرده و سفارش خود را نهایی کنند.

**تعرفه درگاه آیدی پی**

در بخش «وب سرویس» کارمزد آیدی پی یک درصد می باشد که حداقل آن ۱۰۰ تومان و حداکثر ۳۰۰۰ تومان است.

***


### درگاه پرداخت زرین پال

اولین و برترین درگاه پرداخت [ زرین پال](https://www.zarinpal.com/) بوده که خدمات خودش را ارائه کرد. یکی از امکانات خوب زرین پال ارائه زرین کارت است.

زرین کارت درست مشابه همان کارت عابر بانک هست که با داشتن این کارت میتونید از کلیه دستگاه‌های خودپرداز ATM که عضو شبکه شتاب هستند امکان دریافت و انتقال وجه داشته باشید. ولی خب نیازی هم بهش ندارید.


زرین پال هر روزه، میلیاردها تومان را در بستر وبِ کشور، بدون کوچک‌‌‌‌‌ترین خطایی به گردش درمی‌آورد. درگاه پرداخت زرین‌پال، با اتصالِ همزمان به درگاه‌های متنوع و معتبر بانکی(PSPها)، کاربران را به سریع‌ترین و مطمئن‌ترین درگاه بانکی منتقل می‌کند و به واسطه‌ی قابلیت مسیردهی هوشمند، باعث افزایش درصد تراکنش‌های موفق می‌شود.


از دیگر امکانات آن این است که در روزهای سه‌شنبه امکان درخواست وجه رایگان بوده و مبلغی بابت آن کسر نخواهد شد. امکان انتقال وجه اینترنتی از طریق زرین پال فعال است و می ­توان مبالغ دلخواه را به کارت دلخواه انتقال داد. با اپلیکیشن زرین پال می­‌توانید حساب خود را مدیریت و از امکانات آن استفاده کنید. همچنین می‌توانید از افزونه ووکامرس زرین پال هم استفاده کنید.



**مزایای زرین پال**

- پشتیبانی مناسب
- امکان مشاهده وضعیت و آمار کلی تراکنش‌ها
- تسویه وجوه تراکنش در روز کاری آینده
- استفاده از زرین کارت
- ساخت فرم دلخواه برای پرداخت
- اعطای دسترسی به کاربران دلخواه
- تسویه حساب به صورت رایگان در روز­های سه‌شنبه
- امکان ارائه درگاه اختصاصی با نام کسب و کار خودتان
- رابط کاربری مناسب پیشخوان درگاه
- ارائه اپلیکیشن موبایلی

**تعرفه‌‌ها در زرین‌‌پال**

|  |  |
| --- | --- |
|  تسویه‌‌حساب در ماه اول‌ | رایگان |
|  تسویه‌حساب به حساب بانکی | ۱٪ تا سقف ۳۰۰۰تومان به ازای هر تراکنش |
|  زرین‌‌لینک | ۲۰۰تومان به ازای هر تراکنش از پرداخت‌‌کننده |
|  تسویه‌‌حساب زرین‌‌کارت | ۰.۵٪ تا سقف ۲۰۰۰ تومان به ازای هر تراکنش |
|  تسویه‌حساب در سه‌شنبه‌های طلایی | رایگان |

تعرفه‌های فوق منوط به ثبت کد مالیاتی و نماد اعتماد می‌باشد.

- پس از هر تراکنش موفق، بلافاصله کارمزد آن محاسبه و کسر خواهد شد و موجودی قابل تسویه، حداکثر یک روز بعد، تا ساعت ۱۷ به حساب پذیرنده واریز می‌‌شود.

- فرآیند تسویه‌‌حساب پذیرندگان در روزهای تعطیل رسمی، مطابق با فرآیند پرداخت‌‌یاری، به روز پس از تعطیلی موکول می‌‌شود.

- در هر  تراکنش با زرین‌لینک، مبلغ ۲۰۰ تومان به عنوان کارمزد از شخص پرداخت‌کننده کسر خواهد شد. 

***

### درگاه پرداخت باهمتا

[ باهمتا](https://bahamta.com/) یک سرویس پرداخت و دریافت پول برای کسب و کارها و اشخاص است که تمرکز آن بر روی امنیت و سادگی است. نام درگاه پرداخت شرکت باهمتا، وب‌پی است. وب‌پی یک درگاه پرداخت آنلاین است كه به دارندگان کسب‌وکارهای اینترنتی کمک می‌کند تا تجربه بهتر و ساده‌تری برای گرفتن درگاه پرداخت و دریافت پول از مشتریان داشته باشند.


وب پی، دقیقاً همان کاری را که برایش تعریف شده به بهترین نحو انجام می دهد.

**مزایا درگاه باهمتا**

- پشتیبانی مناسب
- امکان مشاهده وضعیت و آمار کلی تراکنش‌ها
- تسویه وجوه تراکنش در روز آتی آینده
- رابط کاربری عالی پیشخوان درگاه
- ساده و دقیق
- ارائه سریع درگاه پرداخت

یکی از مزیت‌های بسیار خوب درگاه پرداخت باهمتا ارائه پنل مدیریت و گزارش بسیار ساده و دقیق است.

**تعرفه درگاه باهمتا**

میزان کارمزد یک درصد مبلغ تراکنش است، اما برای آن کف ۱۵۰ تومان و سقف ۶ هزار تومان در نظر گرفته شده است.

| درصد کارمزد | سقف کارمزد | کف کارمزد |
| :---: | :---: | :---: |
| ۱٪ | ۶ هزار تومان | ۱۵۰ تومان |

***

### درگاه آقای پرداخت

[ آقای پرداخت](https://aqayepardakht.ir/)، درگاه پرداخت اختصاصی با نام و لوگوی کسب و کارتان که حتی در صفحه پرداخت بانکی نیز قابل رویت است ارائه می دهد. روند تسویه حساب مبالغ تراکنش بر اساس سیکل شاپرکی است. همینطور بر روی سرویس های پرداخت این شرکت سوئیچ هوشمند پیاده‌سازی شده است؛ یعنی اگر شرکت PSP طرف قرارداد با مشکل مواجه شد برای پرداخت به PSP دیگری به صورت خودکار متصل می گردد.


**مزایای آقای پرداخت**

- پشتیبانی متوسط
- فعالی سازی ۲۴ ساعته
- تسویه ۲۴ ساعته
- تسهیم وجوه تراکنش
- گزارش گیری از تراکنش ها
- لینک پرداخت شخصی
- ارائه انواع پلاگین ها و مستندات پرداخت


**تعرفه درگاه آقای پرداخت**

در آقای پرداخت به ازاء هر تراکنش ۱ درصد مبلغ تراکنش تا سقف ۲,۰۰۰ تومان کارمزد دریافت می‌شود.


***


### درگاه پرداخت Pay.ir

سایت [pay.ir](https://www.pay.ir/) در واقع درگاه مستقیم پرداخت و متعلق به مجموعه سامان کیش است. بعد از فیلتر شدن درگاه پرداخت پی لاین این درگاه بود که فعالیت خود را آغاز نمود و میتوان گفت همان پی‌لاین سابق است.

برای اشخاصی که به مدیریت چندین سایت و کسب و کار مشغول هستند ، پیشنهاد می کنیم که برای هر کدام از کسب و کار های خود یک کیف پول جداگانه ایجاد نمایند تا به این طریق حساب هر سایت را به صورت مجزا و بدون نیاز به داشتن چند اکانت مدیریت کنند.


**مزایای درگاه پی دات آی ار**

- در این درگاه امکان ساخت کیف پول را داشته که در مدیریت حساب­‌تان کارایی بالایی دارد.
- یکی از مزایای این کیف پول این است که در صورت داشتن چند سایت بدون داشتن اکانت‌های مجزا می­ توانید حساب‌های  سایت را مدیریت کنید.
- می‌­توانید بدون نیاز به رفتن به درگاه پرداخت اینترنتی شاپرک برای اعضای این سایت پول واریز کنید.
- پشتیبانی عالی
- امکان ساخت فرم پرداخت
- درگاه مستقیم پرداخت
- کارمزد ثابت برای تمام درگاه­‌های واسطه‌ای و مستقیم

**معایب pay.ir**

- عدم ارائه درگاه پرداخت مستقیم به هر سایتی و داشتن شرایط خاص برای درگاه پرداخت مستقیم

**تعرفه درگاه پی دات آی ار**

در  پی دات آی ار به ازاء هر تراکنش ۱ درصد مبلغ تراکنش تا سقف ۵,۰۰۰ تومان کارمزد دریافت می‌شود.


***

### درگاه پرداخت نکست پی

از درگاه‌هایی که در این زمینه شروع به فعالیت کرده می­‌توان [نکست پی](https://nextpay.org/) را برشمرد که رشد مناسب و قابل توجهی را تجربه کرده است. در ادامه برخی از ویژگی­ های این درگاه را  بررسی خواهیم کرد.


**مزایای درگاه نکست پی**

- کارمزد رایگان تا ۴۵ روز
- اگر اختلالی در این درگاه ایجاد شود به صورت خودکار به درگاه دیگری منتقل خواهید شد
- تسویه حساب سریع
- امکان کسب درآمد از طریق معرفی اعضا
- امکان ثبت­ نام و راه اندازی درگاه در کوتاه­ ترین زمان
- امکان اتصال به درگاه پرداخت دو بانک در زمان ورود به نکست­‌پی

**تعرفه درگاه نکست ­پی**

در نکست ­پی به ازاء هر تراکنش ۱ درصد مبلغ تراکنش تا سقف ۸۰۰ تومان کارمزد دریافت می‌شود.


***

**از دلایلی که باعث شده بعضی از ارائه دهندگان درگاه پرداخت واسط در این لیست نباشند؛ این است که یا پشتیبانی ضعیفی دارند یا به کسب و کارهای نوپا، سرویس ارائه نمی‌کنند.**

**جمع‌بندی**

درگاه پرداخت اینترنتی یکی از مهم‌ترین مواردی است که باید در هر مدل کسب و کار آنلاین با دقت انتخاب شود. در واقع بدون داشتن درگاه پرداخت اینترنتی فرقی با سایت های آگهی آنلاین ندارد.

برای اینکه بتوانید پرداخت امن اینترنتی را تجربه کنید راه‌های زیادی وجود دارد که در بالا به تمامی آن‌ها اشاره شده است.

شما می‌توانید به راحتی و بر روی هر وب سایت و یا حتی شبکه اجتماعی درگاه واسط پرداخت مخصوص به خود را داشته باشید.

اینکه کدام درگاه پرداخت اینترنتی را انتخاب می‌کنید کاملا بستگی به کسب و کار شما و نیازهای شما دارد. ما در بالا به تمامی مزایا و معایب هر یک از درگاه‌های پرداخت واسط اینترنتی اشاره کرده ایم شما می‌توانید با توجه به نیاز خود یکی را انتخاب نموده و در کسب و کار خود از آن بهره مند شوید.



