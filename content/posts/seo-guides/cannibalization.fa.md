---
title: کنیبالیزیشن چیست؟ شناسایی و رفع مشکل

description:  کنیبالیزیشن یا هم نوع خواری وقتی است که صفحات یک سایت با هم به رقابت می‌پردازند و باعث افت رتبه کلمات کلیدی یکدیگر می‌شوند. در این نوشته با نحوه تشخیص همنوع خواری و همچنین نحوه رفع آن آشنا می‌شوید.

summary: کنیبالیزیشن یا هم نوع خواری وقتی است که صفحات یک سایت با هم به رقابت می‌پردازند و باعث افت رتبه کلمات کلیدی یکدیگر می‌شوند. در این نوشته با نحوه تشخیص همنوع خواری و همچنین نحوه رفع آن آشنا می‌شوید.

date: "2022-11-08"

PublishDate: "2022-11-09"
Lastmod: "2022-11-10"

cover:
    image: "/img/2022/cannibalization.jpg"
    alt: کنیبالیزیشن سئو
    hidden: false

tags:
    - آموزش سئو

#url: /cannibalization
#showToc: false
#canonicalURL: "https://canonical.url/to/page"
#weight: 1
#robotsNoIndex: true
#searchHidden: true
#draft: false
#ShowBreadCrumbs: false
#hideSummary: true
#comments: false
---

ابتدا بهتر است با مفهوم دقیق کنیبالیزیشن آشنا شویم. همنوع خواری یا کنیبالیزیشن کلمات کلیدی زمانی اتفاق می‌افتد که دو یا چند صفحه مختلف از وبسایت شما در کلمه کلیدی یکسان در موتور جستجو رتبه میگیرند.

معمولا وقتی دو یا چند صفحه از سایت دارای یک کلمه کلیدی باشند، موتورهای جستجو نمی‌دانند کدام صفحه را باید نمایش دهند. نتیجه این می‌شود که این دو صفحه از یک سایت با هم رقابت می‌کنند، گاهی این صفحه و گاهی دیگری بالاتر قرار می‌گیرند و به همین خاطر به آن هم نوع خواری یا cannibalization گفته می‌شود.

مثل این است که در بازی شطرنج در هر دو طرف بازی کنید. داشتن دو یا چند صفحه راجع به یک موضوع باعث کاهش اثربخشی و گیج شدن گوگل و کاربران شما می‌شود

## چه زمانی مشکل کنیبالیزیشن روی کلمات کلیدی رخ می‌دهد؟

باید دقت کنید که دو صفحه شما، موضوع یکسانی نداشته باشند. حتی ممکن است URL‌ها و محتوای دو صفحه با هم متفاوت باشند. حتی شاید شما از افزونه یاست استفاده کنید و کلمات کلیدی متفاوتی را برای هر دو صفحه انتخاب کرده باشید؛ اما مشکل اینجاست که گوگل کاری به انتخاب شما در یاست ندارد، بلکه به تکرار یک کلمه در صفحه و تشخیص خودش از موضوع اصلی صفحه توجه دارد.

## چرا کنیبالیزیشن برای سئو بد است و چه مشکلاتی ایجاد می کند

وقتی محتوایی که حول یک موضوع می‌نویسید در صفحه دیگری حتی اگر به نحو متفاوتی بیان شود یا از زاویه دیگری به آن نگاه شده باشد می‌تواند منجر به مشکل کنیبالیزیشن شود. به همین دلیل بهترین راهکار این است که در مورد هر موضوع یک محتوای کامل و طولانی بنویسید نه اینکه محتواهای کوتاه در صفحات مختلف. به عبارت دیگر بهتر است محتوایی را که قرار است در صفحات مختلف منتشر کنید را با هم جمع‌بندی کرده و در یک صفحه انتشار دهید تا با مشکل کنیبالیزیشن مواجه نشوید.

## رتبه گرفتن یک صفحه اشتباه

در صورتی که محتوای دو صفحه با موضوع مشابه یکی شود شاید بتواند به یک محتوای قوی و تخصصی تبدیل شده و خیلی از رقبای دیگر را پشت سر بگذارد. **شاید تصور کنید اگر چندین صفحه از سایتمان رتبه بگیرد خیلی خوب است، اما این موضوع زمانی ارزشمند است که این صفحات به هم نزدیکی نداشته باشند و همه روی کلمات کلیدی مشابه بهینه نشده باشند.** چراکه در این الت شما در حال خودزنی هستید و به جای رقابت با رقبا، در حال رقبا با خودتان هستید. همین مسئله باعث می‌شود رقبا از شما پیشی بگیرند و صفحات سایتتان رتبه همدیگر را کم کنند.

## افت رتبه گوگل برای هر دو کلمه کلیدی

وقتی گوگل نتواند تشخیص دهد کدام مطلب شما اصلی است، در نتیجه نمی‌داند برای یک ورودی مشخص کدام صفحه سایت باید رتبه بالاتری بگیرد. از طرف دیگر تاثیر موارد مهمی چون بک‌ لینک‌ ها و نرخ کلیک به جای اینکه روی یک پست بیشتر شود، روی چند پست کمتر خواهد شد. به همین دلیل تمام تلاش‌های شما در سئو بر باد خواهد رفت و خودتان دستی‌دستی رتبه صفحات سایتتان را کاهش می‌دهید. یکی دیگر از مشکلاتی که کمتر به آن توجه می‌شود این است که کنیبالیزیشن باعث از بین رفتن بودجه خزش خواهد شد.

## نحوه تشخیص همنوع خواری یا cannibalization چیست

عموما تشخیص همنوع خواری کلمات کلیدی مسئله بسیار سخت و پیچیده‌ای نیست. کنیبالیزیشن کلمات کلیدی را می‌توان با استفاده از روش‌های دستی، استفاده از ابزارهای رایگان و غیر رایگان و روش‌هایی مانند سرچ کنسول گوگل شناسایی کرد. در اینجا کشف همنوع خواری با استفاده از سرچ کنسول گوگل و ابزار Ahrefs شرح داده می‌شود.

## کشف همنوع خواری با استفاده از سرچ کنسول گوگل

با استفاده از کنسول جستجوی گوگل (Google Search Console) می‌توانید همنوع خواری کلمه کلیدی را به خوبی تشخیص دهید. برای شروع باید نام دامنه و کلمه کلیدی خود را تایپ کنید تا اطلاعات مورد نیاز شما نمایش داده شوند.

پس دامنه + کلمه کلیدی را فراموش نکنید. شما در سرچ کنسول گوگل می‌توانید رتبه کلمات کلیدی خود را در فواصل زمانی منظم مقایسه کنید و کنیبالیزشن کلمات کلیدی را به‌راحتی کشف کنید. با اندازه‌گیری اختلاف بین آخرین تاریخ و تاریخ قبلی، از افزایش و کاهش رتبه کلمات کلیدی در موتور جستجو مطلع می‌شوید. اگر متوجه شدید که رتبه یکی از کلمات کلیدی کاهش پیدا کرده است، در گوگل نام سایت به همراه کلمه کلیدی را به صورت زیر جستجو کنید:

```
Site:example.com "keyword”
```

به نتایجی که گوگل نمایش می‌دهد دقت کنید. چنانچه مقالات مشابهی را – از نظر محتوا و موضوع – به نمایش درآورد به این معناست که این مقالات ممکن است برای این کلمه کلیدی با مشکل کنیبالیزیشن مواجه شده باشند.

## تشخیص کنیبالیزیشن کلمات کلیدی استفاده از ابزار Ahrefs

یکی از ابزارهایی که در شناسایی همنوع خواری کلمه کلیدی بسیار دقیق عمل می‌کند، ابزار Ahrefs است. با وارد کردن کلمه‌های کلیدی مورد نظر خود در قسمت جستجوی کلمه کلیدی، Aherfs آنها را در  Parent Topic گروه‌بندی می‌کند. اگر Parent Topic برای دو کلمه کلیدی مختلف، یکسان باشد در نتیجه باید از آن دو در یک پست استفاده کنید، در غیر این صورت امکان دارد برای رتبه‌بندی کلمات کلیدی با خودتان در رقابت باشید.

از طرف دیگر در قسمت گزارش کلمات کلیدی ابزار Aherfs نیز می‌توان کلمات کلیدی تکراری که وبسایت شما برای آنها رتبه‌بندی شده است را شناسایی کنید.

## نحوه رفع کنیبالیزیشن در سئو

بعد از تشخیص همنوع خواری کلمه کلیدی شما باید عملکرد محتوای خود را تحلیل کنید و در نهایت از روش‌هایی مانند ادغام محتوا، حذف محتوای کم اهمیت، بهینه‌سازی مجدد، لینک‌سازی داخلی، استفاده از تگ کنونیکال، ریدایرکت 301 و سایر روش‌ها به حل مشکل کنیبالیزیشن بپردازید. می‌توان گفت چگونگی حل مشکل همنوع خواری کلمه کلیدی به ریشه مشکل بستگی دارد. برای اینکه بتوانید مشکل کنیبالیزیشن را حل کنید می‌توانید از روش‌های مختلفی کمک بگیرید. در قسمت زیر می‌توانید مهمترین راهکارهای حل این مشکل را ببینید:

### بهینه‌سازی مجدد صفحات

یکی از بهترین گزینه‌های رفع کنیبالیزیشن، بهینه سازی مجدد صفحات است. بهتر است عنوان صفحه، توضیحات متا و محتوای صفحه را تغییر دهید. در بهینه‌سازی مجدد صفحه یکی از کارهایی که باید انجام دهید تغییر و به‌روز‌رسانی محتوا به‌گونه‌ای است که به‌جای آن کلمه کلیدی خاص، برای کلمه کلیدی طولانی‌ (Long-Tail Keyword) و متفاوت رتبه بگیرد. اگر متوجه شدید که نمی‌توانید این صفحه را اصلاح کنید و محتوای آن را تغییر دهید، بهتر است صفحه را با صفحه قوی‌تر ادغام کنید. این روش هم به نوعی بهینه‌سازی مجدد صفحات محسوب می‌شود.  

مورد بعدی بررسی محتوای آن صفحه و آپدیت کردن آن با استفاده از کلمه کلیدی دیگری است. فراموش نکنید که آپدیت کردن صفحات به صورت منظم و مداوم یکی از کارهایی است که کمک زیادی به پیشگیری از مشکل همنوع خواری کلمات کلیدی می‌کند.

### با استفاده از لینک‌سازی داخلی

لینک‌سازی داخلی به گوگل برای تشخیص صفحه مهم‌تر کمک می‌کند. شما باید از پستی که اهمیت کمتری دارد به صفحه مهم‌تر لینک بدهید. به این ترتیب گوگل با دنبال کردن لینک‌ها متوجه می‌شود که شما می‌خواهید کدام صفحه در نتایج موتور جستجو رتبه بالاتری داشته باشد. ساختار لینک‌سازی داخلی بخشی از مشکلات همنوع خواری در سئو را رفع می‌کند. فقط کافیست شما تصمیم بگیرید کدام مطلب برای شما مهم‌تر است و بعد از سایر مطالب کم اهمیت‌تر به آن لینک بدهید.

### ادغام محتوای مشابه

یکی از بهترین کارهایی که می‌توانید انجام دهید این است که با ادغام محتوای صفحات مختلف در مطلبی که بهتر است و رتبه بالاتری دارد، یک مطلب جامع و کامل بسازید.

### پیدا کردن کلمات کلیدی جدید

روش دیگر برای حل مشکل همنوع خواری تغییر استراتژی تحقیق کلمات کلیدی است. گاهی تمام چیزی که نیاز دارید پیدا کردن کلمات کلیدی جدید است.

### ساختن صفحه فرود جدید

یکی دیگر از بهترین کارها این است که به عنوان صفحه اصلی یک لندینگ پیج جدید بسازید و از طریق آن به انکر تکست‌ها را به صفحات مختلف لینک دهید. به عنوان مثال می‌توانید یک صفحه فرود با عنوان کیف چرم بسازید و داخل آن به کیف چرم زنانه لینک دهید.

### ریدایرکت 301

هنوز روی استفاده از ریدایرکت 301 و به‌ویژه مضرات استفاده زیاد از آن بین کارشناسان سئو اختلاف نظر وجود دارد. ولی می‌توانید برای فرار از همنوع خواری از ریدایرکت 301 به صفحه موردنظرتان استفاده کنید تا گوگل متوجه شود کدام مطلب اصلی است و باید رتبه بهتری بگیرد.

### استفاده از تگ کنونیکال

با استفاده از تگ کنونیکال شاید بتوانید مشکل محتوای تکراری را برطرف کنید و به گوگل بگویید کدام مطلب اصلی است. البته می‌توانید مطالب را با هم ادغام کرده یا محتوایی که رتبه خوبی ندارد حذف کنید. اما پیش از اینکه بخواهیم درباره پیدا کرده محتوای تکراری و استفاده از تگ کنونیکال صحبت کنیم، بهتر است اول ببینیم این تگ چیست و چه کاری انجام می‌دهد؟

## تگ کنونیکال چیست؟

تصور کنید چند محتوای تکراری دارید و می‌خواهید وقتی خزنده‌های گوگل به این مطالب رسیدند متوجه شوند که کدام‌یک اصلی است و آن را در نتایج جستجو نشان دهند. برای این کار کافی است تگ زیر را که از نوع لینک است در قسمت head صفحه قرار دهید تا کرالرهای گوگل متوجه شوند که کدام آدرس URL اصلی است.

```html
<link rel="canonical" href="https://alism.ir/URL" />
```

این تگ به راحتی نشان می‌دهد که کدام مطلب باید به عنوان محتوای اصلی و مرجع که موردنظر شماست ایندکس شود.

انواع تگ کنونیکال شامل موارد زیر است:

- Self-referencing: در این حالت آدرس تگ کنونیکال با آدرس صفحه‌ای که در آن قرار داریم، یکی است.
- Preferred URL: محتوای اصلی را صفحه‌ای دیگر در همان دامنه در نظر بگیریم.
- Cross Domain: محتوای اصلی را صفحه‌ای از یک دامین دیگر در نظر بگیریم.

**جمع‌بندی**

نباید کنیبالیزیشن را با محتوای تکراری یا duplicate content اشتباه بگیرید. در محتوای تکراری، محتوای دو یا چند صفحه کاملاً یکسان یا بسیار به هم نزدیک‌اند اما در کنیبالیزیشن محتوای صفحات متفاوت‌اند و تنها کلمه کلیدی آن‌هاست که مشکل ایجاد می‌کند. اما حتی همین مسئله هم برای سئو سایت مشکل‌زاست چراکه موتورهای جستجو را گیج می‌کند. الگوریتم‌های جستجوی فعلی در مورد تعیین رتبه‌های جستجو بسیار پیچیده‌تر از قبل عمل می‌کنند، اما باید بدانید که محتوای خوب همیشه مهم‌ترین عامل در گرفتن یک رتبه مناسب است. از طرفی باید اطمینان پیدا کنید که محتوای شما با مشکل همنوع خواری کلمات کلیدی روبرو نیست تا بهتر بتوانید این محتوا را در میان نتایج گوگل برجسته کنید و بازدید بهتری داشته باشید.

پس با توجه به اینکه همنوع خواری کلمه کلیدی این روزها بیشتر از گذشته خود را نشان می‌دهد و باعث بروز مشکلاتی می‌شود، کسب‌و‌کارهایی که از اهمیت سئو مطلع هستند باید مراقب مشکل کنیبالیزیشن در سئو باشند و با استفاده از روش‌ها و ابزارهای مناسب این مشکل را کشف و حل کنند. یکی از ابزارهای کاربردی برای بررسی سئو سایت و شناسایی و رفع مشکل همنوع خواری در کلمات کلیدی، خود گوگل است. اگر برای رفع کنیبالیزشن نیاز به مشاوره دارید با من تماس بگیرید.